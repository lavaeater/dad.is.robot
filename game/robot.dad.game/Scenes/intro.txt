Det är år 213 Efter Ödeläggelsen

Sanningen om vad som hände vid Ödeläggelsen
och varför kan bara anas i sagor och legender
som berättas vid eldarna som håller mörkret borta. 

Världen jag lever i är öde och fylld med dödliga faror och 
fantastiska underverk från den gamla tiden.
Spåren från människorna som levde innan ödeläggelsen 
finns i ödemarken, en farlig plats fylld av
varelser, monster och plundrare. 

Plundrare är inte människor längre, muterade till ondska
av Ödemarkens gifter och strålning.
Dom förslavar alla andra och stjäl allt dom hittar.

Dom driver genom Ödemarken på jakt efter människor.
En dag hittade dom mig och min familj.

Hela min familj tog dom, min mor, min far och min syster.

Vårt öde blev slaveri, jag och min syster hade i alla 
fall varandra.

Bland allt plundrarna stulit fanns skatter
från den gamla tiden. 

En mystisk skalle av metall väckte vår nyfikenhet.
När ingen såg stal vi den och började leka
att den var vår förlorade far.

En dag började den prata med oss. 

Det var en robot som byggts av människorna
innan Ödeläggelsen. 

Med robotens hjälp flydde vi
i ett av plundrarnas luftskepp.

Hjälp oss hitta resten av robotens kropp, bygga klart den,  
och utforska Ödemarken, så kanske vi en dag kan

hitta resten av vår familj. 