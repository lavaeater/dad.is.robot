Det är år 213 EÖ (Efter Ödeläggelsen)

Sanningen om vad som hände vid den stora Ödeläggelsen
och varför kan bara anas i de sagor och legender
som berättas vid eldarna som håller mörkret borta. 

Världen som du lever i är öde och fylld med både dödliga faror och 
fantastiska underverk från den gamla tiden.
Spåren från människorna som levde innan ödeläggelsen 
finns i ödemarken, en farlig plats fylld av
varelser, monster och plundrare. 

Plundrare är tomma skal av människor, muterade till ondska
av Ödemarkens gifter och strålning.
De stjäl och förslavar alla de hittar för att få vad de
behöver.

De driver genom Ödemarken på jakt efter bosättningar.
bosättningar som den du och din familj bodde i...
tills de kom en dag. 

De tog dem allihop, din mor, far och din syster.

Ert öde blev slaveri.

Bland allt plundrarna stulit under sina räder fanns skatter
från den gamla tiden. 

En mystisk skalle av metall väckte er nyfikenhet.
När ingen såg stal ni den och började leka
att den var er förlorade far.

En dag började den prata med er. 

Det var huvudet till en robot som byggts av människorna
innan den stora Ödeläggelsen. 

Med robotens hjälp lyckades ni fly
i ett av plundrarnas luftskepp.

Hitta resten av robotens kropp, bygg klart den,  
och utforska Ödemarken, så kanske ni med dess hjälp kan
hitta resten av er familj. 